xlv CL. MALTRETI

Historia Bellorum Graece edidit Augustae vindelicorum, anno
Christi 1607. Exinde in scriptoris huius Interpretes virorum
eruditorum querela increbuit. Nam versione cum Graeco
textu collata, incredibilem perversitatem videbant, dolebant-
que quod Historia nobilissima tam male in Italia fuisset ha-
bita, ubi olim ipsius pater nihil damni a Gotthis, quanvis
hostibus, accepisset. Optabant vero ut ingenii praestantissimi
soboles conditione quam fieri posset optima Latio donaretur.
Instante Iosepho Scaligero, id tentavit Bonaventura Vulcanius:
deinde incoepto destitit, senio confectus. Negotium in se ul-
tro receperat Daniel Heinsius, tum iuvenis, in quo diligentia,
Scaligero teste, cum eruditione certabat. At illum alia studia
sic averterunt, ut promissi munus haud comparuerit. Nec
postea extitere libri quatuor de Bello G'ottbico, ab Hugone
Grotio‚ ut fama erat, in Latinum conversi: quos nunquam
profecto vidi. Cum igitur provincia ab omnibus relicta vacua
videretur, eam ego suscepi, iis auctoribus, quibus nihil negare
poteram. Excepi tamen Anecdotaz propterea quod illam par-
tem Nicol. Alemannus iam feliciter occupaverat. Nunc tuum
est, Laeron, explorare, si vacat ac lubet, qua rem gesserim
fide. In primis vide num actum egerim. Quod ut minori
cum taedio faceres, eonstlium secutus sum eruditissimi P. Phi-
lippi Labbe, viri de me optime meriti.¹ Nimirum libros par-
titus in capita, suum cuique argumentum paucis comprehen-
sum praefixi ; ut ibi, lectione fessus, tanquam ad viales lapi-
des sedeas ac respires. Lacunas in hoc Tomo invenies omnino
duas aut tres, easque tam breves, ut facillime et minimo quasi
saltu transmitti queant. Tot vero tantasque habet editio Au-
gustana, ut in unum collectae, dimidiam fere' partem exae-
quent unius libri. Si placet iter hic complanatum, Lucae Hol-
stenii τοῦ μακαρίτου memoriam grato animo cole. Quae enim
deerant, ea ille ex MS. Codice Vaticano supplevit pro suo in
literas, quarum decus erat, amore maximo, Non pauca in
Graeco textu correxi, partim propria coniectura, partim ope
R. P. Petri Possini: cui debeo, quidquid discipulus Magistro
optimo doctissimoque debere potest. Is Romae cum MS. Va-
ticano exemplar Augustanum , quo tanquam fundo novae edi-
tionis utebar, contulit, et quas notavit discrepantes lectiones,

